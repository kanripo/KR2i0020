# -*- mode: mandoku-view; -*-
#+TITLE: 安南志略
#+DATE: 2015-08-24 22:37:52.054135
#+PROPERTY: ID KR2i0020
#+PROPERTY: BASEEDITION WYG    
#+PROPERTY: JUAN 提要
<pb:KR2i0020_WYG_000-1a>¶
欽定四庫全書　　　　　　史部九¶
　安南志畧　　　　　　　　載記𩔖¶
　　提要¶
　　　　(臣/)等謹案安南志畧二十卷元黎崱撰崱字¶
　　　　景髙號東山安南國人東晉交州刺史阮敷¶
　　　　之後世居愛州幼與黎琫為子因從其姓九¶
　　　　嵗試童科仕其國至侍郎遷左静海軍節度¶
　　　　使陳鍵幕至元中世祖伐安南鍵率崱等出¶
<pb:KR2i0020_WYG_000-1b>¶
　　　　降其國邀擊之鍵歿於軍崱入朝授奉議大¶
　　　　夫居於漢陽以鍵志不伸而名冺乃撰此志以¶
　　　　致其意所紀安南事實與元史列傳多有異¶
　　　　同如李公藴所奪是黎非丁張懐侯為國叔¶
　　　　張憲侯為日烜兄子俱非壻遭興道王之難¶
　　　　者乃明誠侯而非義國侯皆可證史氏之訛¶
　　　　又史於至元二十三年詔書内數安南罪有¶
　　　　戕害遺愛語而不著其事今志載至元十九¶
<pb:KR2i0020_WYG_000-2a>¶
　　　　年授柴椿元帥以兵千人送遺愛就國至永¶
　　　　平界安南勿納遺愛懼夜先逃歸世子廢遺¶
　　　　愛為庶人更足明史有脱漏其他山川人物¶
　　　　敘述亦皆詳贍洵可為參稽互考之助盖安¶
　　　　南文字通於中國其開科取士制亦略同故¶
　　　　所敘述彬彬然具有條理不在髙麗史下云¶
　　　　乾隆四十六年十一月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2i0020_WYG_000-2b>¶
　　　　　　　　　　　　　總　校　官(臣/)　陸　費　墀¶
